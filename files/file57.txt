מתכניות הנגשה למדיניות מצוינות מכלילה – מסמך מדיניות
בישיבתה ביום ה-12.9.2023 דנה מל"ג בהמלצות ות"ת בהחלטתה מיום ה-6.9.2023 המתייחסות לדוח הצוות המקצועי: "מתוכניות הנגשה למדיניות מצוינות מכלילה", וכן בהערות המוסדות והתאחדות הסטודנטים על הדו"ח, והיא מחליטה כדלקמן:

1. להודות לצוות המקצועי במל"ג-ות"ת ולד"ר אילה הנדין אשר ליוותה אותו כיועצת מקצועית בתהליך גיבוש הדו"ח בנושא "מתכניות הנגשה למדיניות מצוינות מכלילה" .

2. לאמץ את המלצות הדו"ח "מתכניות הנגשה למדיניות מצוינות מכלילה - מדיניות מל"ג-ות"ת בפתח התכנית הרב שנתית תשפ"ג-תשפ"ח" המצורף כחלק בלתי נפרד מהחלטה זו לרבות נספחיו באשר לעקרונות למדיניות מל"ג-ות"ת לקידום מצוינות בהשכלה הגבוהה בקרב החברה הערבית ויוצאי אתיופיה, ותקצירו לרבות השינויים המפורטים בהחלטת ות"ת מיום ה-6.9.2023.

3. לאור פתיחתה הקרובה של שנת הלימודים תשפ"ד, ועל מנת לאפשר זמן התארגנות של המל"ג והמוסדות האקדמיים, יישום המדיניות החדשה יחל משנת הלימודים תשפ"ה.

4. לשנות את שמות ועדות ההיגוי כדלקמן:

שם ועדת ההיגוי כיום	שם מוצע לוועדת ההיגוי
ועדת ההיגוי העליונה לנושאי הנגשת ההשכלה הגבוהה לאוכלוסיות ייחודיות	ועדת ההיגוי העליונה לקידום מצוינות מכלילה בהשכלה הגבוהה
ועדת ההיגוי להנגשת ההשכלה הגבוהה לחברה הערבית/יוצאי אתיופיה	ועדת ההיגוי לקידום מצוינות בהשכלה הגבוהה בקרב החברה הערבית/יוצאי אתיופיה.