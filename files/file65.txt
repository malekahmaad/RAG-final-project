עדכון סדרי עדיפות תכנוניים לתחומי לימוד למגזר החרדי במוסדות להשכלה גבוהה – החלטת מועצה מיום 22.2.2022
בישיבתה ביום 22.2.22 דנה מל"ג בהמלצת ועדת ההיגוי להנגשת ההשכלה הגבוהה לאוכלוסייה החרדית מיום ה - 7.2.22 ובהמלצת ות"ת מיום ה 16.2.22 בנוגע להצעה לעדכון סדרי עדיפות תכנוניים לתחומי לימוד למגזר החרדי במוסדות להשכלה גבוהה והיא מחליטה כדלהלן:

1. להודות לגב' דגנית לוי ממכון ירושלים למחקרי מדיניות על בחינת הנושא וכתיבת הדו"ח.

2. לעדכן את החלוקה לרמות עדיפות על פי אמות מידה הכוללות תחומים מוטי תעסוקה, תחומי עיסוק נדרשים בחברה החרדית, תחומים נדרשים להנגשת אוכלוסיות ייחודיות וכן את רמות הביקוש הקיימות בקרב בוגרי החינוך החרדי.

3. סדרי העדיפות המעודכנים בנוגע לתחומי הלימוד ימשיכו לשמש כאחד הכלים התכנוניים לבחינת בקשות הגשה של המוסדות להשכלה גבוהה לפתיחת תכניות לימוד חדשות במסגרות הייעודיות לחרדים וכן בסיס לשיקולי תקצוב הן בנוגע למעטפת התמיכה והן בנוגע לחלוקת המלגות לסטודנטים בוגרי החינוך החרדי.

4. לאשר את טבלת סדרי העדיפות להלן:



5. לקיים בהמשך בחינה מחודשת של מדיניות חלוקת מלגות ות"ת לבוגרי החינוך החרדי לרבות בחינת שילוב קריטריונים נוספים כגון מצוינות.