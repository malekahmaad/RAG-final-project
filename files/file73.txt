סוגיית הלימודים האקדמיים לקראת תואר ראשון במסגרת בית ספר תיכון (דו"ח ועדת ליבמן) -החלטת מל"ג מיום 22.2.2011
המועצה להשכלה גבוהה דנה בישיבתה ביום 22.2.11 בדו"ח הוועדה בראשותה של פרופ' ציפי ליבמן שבדקה את נושא הלימודים האקדמיים לקראת תואר ראשון במסגרת בית ספר תיכון, והיא מודה לוועדה בראשותה של פרופ' ליבמן על עבודתה.

1. המועצה להשכלה גבוהה מאמצת את דו"ח הוועדה על מסקנותיו לתקופת ניסיון של שנתיים. בתום השנתיים, יתבקשו המוסדות להגיש למועצה להשכלה גבוהה נתונים לגבי מספר תלמידים, נתוני קבלה, גיל התלמידים, ציונים, אחוזי נשירה וכו'.

2. יו"ר הוועדה, פרופ' ליבמן, תיפגש ביוזמת משרד החינוך עם נציגי המשרד על מנת לבחון את השלכות הדוח על מערכת החינוך.

3. בתום תקופת הניסיון, דהיינו בפברואר 2013, ייבחן הנושא שוב על ידי הוועדה וזו תגיש למל"ג את מסקנותיה.